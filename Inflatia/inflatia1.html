<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Inflația - beneficiari și victime - Fenomene Macroeconomice cu Impact Social: Inflația</title>
    <link rel="icon" type="image/png" href="images/cash.png">
    <link rel="stylesheet" href="styles.css">
</head>
<body>
    <header>
        <h1>Fenomene Macroeconomice cu Impact Social: Inflația</h1>
    </header>

    <nav>
        <ul>
            <li><a href="index.html">Acasă</a></li>
            <li><a href="introducere.html">Introducere</a></li>
            <li><a href="definire.html">Definire și Caracterizare</a></li>
            <li><a href="cauze.html">Cauzele Inflației</a></li>
            <li><a href="forme.html">Forme ale Inflației</a></li>
            <li><a href="masurare.html">Măsurarea Inflației</a></li>
            <li><a href="politici.html">Politici Antiinflaționiste</a></li>
            <li>
                <a href="studiu.html">Studiu de Caz: Inflația ca fenomen ...</a>
                <div class="dropdown-content">
                    <a href="implicatii.html">Implicații asupra economiei și societății</a>
                    <a href="relatie1.html">Relația dintre creșterea economică și fenomenul inflaționist</a>
                    <a href="relatie2.html">Relația inflație – șomaj. Curba Philips</a>
                    <a href="inflatia1.html" class="active">Inflația – beneficiari și victime</a>
                    <a href="inflatia2.html">Inflația cea de toate zilele: Shrinkflation</a>
                </div>
            </li>
            <li><a href="romania.html">Studiu de Caz: Inflația în România</a></li>
            <li>
                <a href="anexe.html">Anexe</a>
                <div class="dropdown-content">
                    <a href="dictionar.html">Dicționar de termeni</a>
                    <a href="axiome.html">Axiome ale economiei privind inflația</a>
                    <a href="test.html">Evaluare - Inflația</a>
                </div>
            </li>
        </ul>
    </nav>

    <main>
        <section>
            <h2>Inflația - beneficiari și victime</h2>
            
            <p>Inflația are efecte ample, pe multiple planuri, asupra economiei și a intereselor tuturor categoriilor de agenți
                economici, asupra categoriilor populației, asupra climatului social-politic din interiorul țării cât și a relațiilor 
                economice dintre partenerii aparținând unor economii diferite. Descifrarea tuturor acestor consecințe este o operațiune 
                dificilă pentru că:</p>

            <ul>
                <li>amploarea și plaja efectelor depinde de intensitatea inflației, de tipurile acesteia;</li>
                <li>efectele inflației sunt contradictorii: sub anumite aspecte ea favorizează anumiți agenți și îi defavorizează sub alte
                     aspecte;</li>
                <li>unele categorii de agenți economici sunt, pe ansamblu, câștigători de pe urma inflației, iar alții sunt, pe ansamblu,
                     perdanți.</li>
            </ul>

            <p>Cu toate acestea, inflația este temută de către întreaga populație fiind considerată inamicul public numărul unu din cauza 
                costurilor și pericolului potențial pe care le conține pentru viața economică și structurile sociale.</p>

            <h3>Redistribuirea avuției și proprietății</h3>
            <p>Dacă la contractele încheiate toate categoriile de prețuri s-ar majora concomitent și cu un procent identic, nimeni nu ar 
                câștiga sau pierde de pe urma inflației, pentru că prețurile relative nu se modifică deși cele absolute sporesc.</p>

            <p>În fapt, inflația modifică prețurile absolute în ritmuri și la momente diferite, ceea ce schimbă prețurile relative; în 
                felul acesta inflația redistribuie avuție și proprietate de la cei ale căror prețuri relative s-au redus spre cei ale 
                căror prețuri relative cresc. Un caz particular este transferul de avuție de la creditor la debitor dacă contractul de 
                împrumut n-a fost prevăzut cu o clauză de indexare a ratei dobânzii și a amortizării creditului, corelată cu rata inflației.
                 Aceasta, pentru că creditul a fost acordat în monedă cu o putere de cumpărare (valoare) mai ridicată decât cea a monedei
                  prin care se restituie.</p>

            <h3>Rolul redistributiv al inflației</h3>
            <p>Referindu-se la rolul redistributiv al inflației, Edmund Phelps sublinia: "există o identitate matematică așa de trivială 
                pentru economist precum este de misterioasă pentru omul de pe stradă: fiecare dolar suplimentar pe care trebuie să-l 
                plătească un cumpărător din cauza inflației, generează venituri suplimentare de un dolar pentru vânzător". Sau, mai concret 
                spus, "orice modificare a prețurilor nominale absolute implică modificarea veniturilor pentru cel puțin doi agenți 
                economici..., deci o modificare a repartiției și o altă configurație a veniturilor celor doi".</p>

            <p>Ca regulă, inflația redistribuie patrimoniu de la cumpărător în favorarea vânzătorului, de la cel care economisește în 
                favoarea celui care investește sau speculează cu resursele celui dintâi.</p>

            <h3>Efecte asupra economiilor și investițiilor</h3>
            <p>Inflația este cea care distruge puterea de cumpărare a economiilor, banilor, hârtiilor de valoare, conturilor de economii, 
                contractelor de asigurare și pensiilor etc. dacă ele nu au prețuri - și nu pot avea într-o economie concurențială - 
                indexabile cu rata inflației.</p>

            <p>În contracte diferite, fiecare membru al societății și agent economic este și debitor și creditor, ceea ce face ca fiecare 
                să beneficieze de pe urma inflației în postura de debitor și să piardă în cea de creditor: rezultatul final depinde de 
                raportul dintre cele două ipostaze.</p>

            <h3>Impact asupra diferitelor categorii sociale</h3>
            <p>În condiții de inflație pierd, de regulă, mai mult vârstnicii decât tinerii pentru că primii dețin mai multe active 
                nominale (în total patrimoniu) care sunt mai vulnerabile în fața procesului inflaționist (chiar dacă unele ajutoare 
                sociale și rente sunt de regulă indexate, pierderea tot rămâne).</p>

            <p>În condiții de inflație moderată prețurile cresc adeseori mai repede decât salariile. Ca atare, inflația determină și 
                redistribuire de venituri în favoarea deținătorilor de capital și a celor care obțin venituri din profit la dauna
                 salariaților.</p>

            <h3>Efecte asupra sistemului fiscal și investițiilor</h3>
            <p>Dacă impozitele și taxele nu sunt indexate, plătitorii acestora își diminuează povara fiscală, după cum și obligațiile 
                statului pentru datoria publică neindexată sunt diminuate. De aceea, inflația este, adesea, premediată de către 
                autoritatea publică pentru a reduce valoarea reală a datoriei publice favorizând rambursarea ei cu bani cu o putere de 
                cumpărare mai redusă și la care plătește o dobândă reală negativă.</p>

            <p>Ori de câte ori inflația nu este anticipată riguros (lucru de altfel imposibil) și evoluția ei nu este inclusă în 
                contractele cu execuție viitoare va genera efecte redistributive de avuție și venituri ample, iar unele categorii 
                de populație și de agenți economici sunt serios afectate: mulți, în sens negativ și, puțini, în sens pozitiv.</p>

            <h3>Impact asupra mediului de afaceri</h3>
            <p>În condiții de inflație, nu toate veniturile monetare cresc identic și concomitent cu creșterea prețurilor. Inflația 
                penalizează anumite grupuri sociale, în special pe cei cu venituri fixe și îi avantajează pe cei care trăiesc din venituri 
                variabile, dependente de performanțe, de nivelul activității și de alte criterii pe care reușesc să le impună.</p>

            <p>Inflația introduce un grad sporit de incertitudine în mediul de afaceri: întreprinzătorii nu se lansează în proiecte de
                 investiții ample și de lungă durată, cu risc ridicat. Ei preferă investiții cu orizont scurt și risc redus. Inflația 
                 persistentă și generalizată în timp inhibă procesul de economisire și de investiție transformând un număr mare de 
                 întreprinzători în speculatori care azi cumpără mai ieftin pentru a vinde mâine mai scump; activitatea de producție este 
                 sacrificată în favoarea operațiunilor comercial-speculative, procesele de economisire și investiționale sunt inhibate.</p>

            <h3>Consecințe economice și sociale</h3>
            <p>Creșterea economică stagnează sau înregistrează regrese cu o întreagă pleiadă de consecințe negative: șomaj, deficit
                 bugetar, creșteri și mai substanțiale de prețuri, deficite ale balanței de plăți, climat social-politic nefavorabil, 
                 scăderi evidente și substanțiale ale nivelului de trai și calității vieții pentru categorii largi ale populației, 
                 numeroase falimente în rândul firmelor mici și mijlocii, marginalizarea clasei de mijloc, mergându-se până la ample
                  procese de dezagregare a vieții și relațiilor economice. Economia în ansamblul său devine mai instabilă, fragilă la 
                  șocurile externe și la relațiile de interdependență pe care le generează diviziunea națională și internațională a
                   muncii.</p>

            <h3>Impact asupra relațiilor internaționale</h3>
            <p>Deși inflația este generalizată în lumea contemporană, ea nu este identică în toate economiile naționale. Acelea care 
                înregistrează inflație mai intensă sunt sancționate imediat prin deteriorarea (deficitul) balanței comerciale. În același
                 plan al analizei nu trebuie pierdută din vedere tendința de "fugă" a capitalului spre economiile mai puțin inflaționiste
                  cu efecte ample asupra balanței de plăți, gradului de ocupare, creșterii economice și cursului monedei naționale.</p>

            <h3>Impact social și politic</h3>
            <p>Inflația tinde să amenințe pacea socială sau să accentueze conflictele sociale acolo unde acestea existau în mod potențial 
                sau vizibil: în condiții de inflație practic fiecare categorie socială se simte frustrată și lezată din punct de vedere 
                economic, ceea ce face ca fiecare să revendice ceva, mai mult sau mai puțin violent prin manifestări, greve, schimbări 
                politice etc.</p>

            <h3>Efecte microeconomice</h3>
            <p>La nivel microeconomic, inflația distorsionează prețurile și veniturile agenților economici, rupe prețurile relative de 
                evoluția costurilor și a cererii, realocă resursele și reorientează spre anumite activități întreprinzătorii pe baza unor
                 avantaje relative (competitive), care sunt foarte instabile.</p>

            <p>Datele statistice relevă că, în condiția de inflație deschisă, cotele de amortizare a capitalului fix stabilite legal sunt 
                insuficiente pentru regenerarea valorică a elementelor de capital fix, costurile contabile fiind mai mici decât cele 
                efective. În felul acesta profitul este supradimensionat, firmele pot cunoaște fenomenul de reproducție restrânsă a 
                capitalului fix pe seama amortizării, paralel cu diminuarea importanței acesteia în investiția brută.</p>

            <h3>Concluzie</h3>
            <p>Redistribuirile de venituri și de patrimoniu, convulsiile sociale, înrăutățirea nivelul de trai pentru unele categorii ale
                 populației, deprecierea valorii economice a certificatelor de depozit și altor titluri de valoare cu venit fix,
                  distrugerea informației economice exprimată prin intermediul prețurilor, inhibarea înclinației spre economisire și 
                  spre investiții, pierderea de producție și creșterea ratei șomajului sunt principalele elemente care conturează 
                  costurile sociale ale inflației.</p>
        </section>
    </main>

    <footer>
        <div class="subtitle">
            <p>Colegiul Național "Calistrat Hogaș" Piatra-Neamț</p>
            <p>Istorie și societate în dimensiune virtuală</p>
            <p>faza județeană - 31 martie 2025</p>
            <p>BUTURĂ ELENA-EMILIA - clasa a XI-a A</p>
            <p>Coordonator: prof. Petruța Lostun</p>
        </div>
        <p>&copy; 2025 Fenomene Macroeconomice cu Impact Social: Inflația</p>
    </footer>

    <script src="script.js"></script>
</body>
</html>
