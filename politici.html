<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Politici Antiinflaționiste - Fenomene Macroeconomice cu Impact Social: Inflația</title>
    <link rel="icon" type="image/png" href="images/cash.png">
    <link rel="stylesheet" href="styles.css">
</head>
<body>
    <header>
        <h1>Fenomene Macroeconomice cu Impact Social: Inflația</h1>
    </header>
    <nav>
        <ul>
            <li><a href="index.html">Acasă</a></li>
            <li><a href="introducere.html">Introducere</a></li>
            <li><a href="definire.html">Definire și Caracterizare</a></li>
            <li><a href="cauze.html">Cauzele Inflației</a></li>
            <li><a href="forme.html">Forme ale Inflației</a></li>
            <li><a href="masurare.html">Măsurarea Inflației</a></li>
            <li><a href="politici.html" class="active">Politici Antiinflaționiste</a></li>
            <li>
                <a href="studiu.html">Studiu de Caz: Inflația ca fenomen ...</a>
                <div class="dropdown-content">
                    <a href="implicatii.html">Implicații asupra economiei și societății</a>
                    <a href="relatie1.html">Relația dintre creșterea economică și fenomenul inflaționist</a>
                    <a href="relatie2.html">Relația inflație – șomaj. Curba Philips</a>
                    <a href="inflatia1.html">Inflația – beneficiari și victime</a>
                    <a href="inflatia2.html">Inflația cea de toate zilele: Shrinkflation</a>
                </div>
            </li>
            <li><a href="romania.html">Studiu de Caz: Inflația în România</a></li>
            <li>
                <a href="anexe.html">Anexe</a>
                <div class="dropdown-content">
                    <a href="dictionar.html">Dicționar de termeni</a>
                    <a href="axiome.html">Axiome ale economiei privind inflația</a>
                    <a href="test.html">Evaluare - Inflația</a>
                </div>
            </li>
        </ul>
    </nav>
    <main>
        <section>
            <h2>Politici Antiinflaționiste</h2>
            <p>Datorită consecinţelor negative asupra organismului economic şi social, inflaţia constituie un obiectiv major al politicilor 
                macroeconomice din toate ţările cu economie de piaţă. De asemenea, politicile antiinflaţioniste actuale trebuie astfel 
                elaborate încât să combată eficient inflaţia şi, în acelaşi timp, să permită creşterea economică şi limitarea şomajului.</p>

            <p>Politicile de combatere a inflaţiei sunt corelate cu cauzele fenomenului, fiind specifice pentru inflaţia prin cerere şi 
                inflaţia prin costuri. Măsurile vizează, fie controlul cererii agregate, în sensul reducerii ei, fie controlul ofertei 
                agregate, în sensul sporirii ei. Controlul cererii agregate se poate realiza prin două tipuri de politici economice: 
                politici bugetar-fiscale şi politici monetare.</p>

            <h3>Politici Bugetar-Fiscale</h3>
            <p>Politicile bugetar-fiscale folosesc, de regulă, două instrumente sau pârghii de politică economică, precum: fie reducerea 
                cheltuielilor publice, care constituie o componentă importantă a cererii agregate, fie creşterea presiunii fiscale, ceea 
                ce reduce masa monetară destinată consumului şi investiţiilor. Astfel, atât prin politica restrângerii cheltuielilor 
                publice (guvernamentale), care presupune menţinerea unor deficite bugetare cât mai mici, cât şi prin politica presiunii
                 fiscale, care înseamnă o creştere a impozitelor directe şi indirecte, se realizează aşa-numita "politică deflaţionistă".
                  Dacă aceleaşi pârghii se folosesc în sens invers, respectiv creşterea cheltuielilor guvernamentale şi reducerea 
                  impozitelor, atunci se are în vedere reducerea şomajului, şi constituie părţi componente ale unei politici denumite
                   "reflaţioniste".</p>
            <h3>Politici Monetare</h3>
            <p>Politicile monetare vizează controlul masei monetare aflate în circulaţie şi au drept scop, fie blocarea (îngheţarea) masei 
                monetare, fie reducerea acesteia în corelaţie cu nevoile circulaţiei. Ambele cerinţe se realizează prin combinarea, de 
                către banca centrală, a următoarelor instrumente de politică monetară: manevrarea taxei rescontului, operaţiuni de 
                open-market, variaţia cotei rezervelor obligatorii. Manevrarea taxei de rescont reprezintă un instrument dominant al 
                politicii monetare, datorită efectului său asupra volumului

                creditului ce se poate acorda într-o economie, deci asupra mărimii masei monetare, dacă se are în vedere funcţia de 
                emisiune a creditului. Manevrarea taxei de rescont generează creşterea sau scăderea costului creditului, prin intermediul 
                dobânzilor, fapt care se reflectă în micşorarea sau mărirea masei monetare din circulaţie, în concordanţă cu obiectivele 
                de politică monetară ale băncii centrale.</p>
            <h3>Controlul Ofertei Agregate</h3>
            <p>Controlul ofertei agregate presupune susţinerea ofertei din economie, acţionând asupra tuturor cauzelor care conduc la 
                scăderea sau stagnarea producţiei naţionale. În acest context, trebuie precizat că unele din măsurile menite să ajute la 
                relansarea ofertei globale sunt contrare celor aplicate pentru restrângerea cererii globale din economie. Altfel spus, în 
                anumite situaţii, stimularea ofertei globale pe termen mediu şi lung nu se poate realiza fără anumite impulsuri pe termen 
                scurt date cererii globale. Iată de ce este foarte important, ca autorităţile guvernamentale şi politice ale unei ţări să
                 elaboreze politici antiinflaţioniste bine fundamentate teoretic şi ştiinţific şi, mai ales, bine ancorate în realităţile 
                 ţării respective. Cunoaşterea profundă şi analiza riguroasă a mecanismului şi cauzelor fenomenului pot conduce la adoptarea
                  acelor decizii de politică macroeconomică, care să contracareze eficient acest efect al dezechilibrelor din economie - 
                  inflaţia. Între măsurile de sprijinire a ofertei agregate dintr-o economie se pot enumera, ca principale, următoarele: - 
                  ieftinirea creditelor, prin scăderea ratei medii a dobânzii pe piaţa monetară, şi acordarea acestora, cu prioritate, în 
                  scopuri productive şi acelor agenţi economici care prezintă planuri de afaceri viabile. Consecinţele acestei măsuri vor 
                  fi, atât o creştere a volumului investiţiilor în economie, cât şi o punere la timp în funcţiune a obiectivelor de 
                  investiţii; - acordarea unor facilităţi fiscale, care pot însemna: scutiri sau reduceri de impozite în primii ani de 
                  activitate; reduceri de impozite pentru profiturile reinvestite; scutiri temporare de la plata impozitului pe profit 
                  pentru investiţiile de capital străin; aplicarea sistemului de amortizare accelerată a capitalului fix; reducerea 
                  taxelor vamale la unele materii prime provenite din import şi înglobate în produsele destinate pieţei interne; reducerea 
                  taxelor vamale la unele produse finite provenite din import ş.a. - reducerea costurilor de producţie, deziderat care 
                  poate fi realizat prin eforturile şi implicarea directă a agenţilor economici. Aceştia trebuie să ia în considerare, 
                  atât achiziţionarea de factori de producţie la preţurile cele mai mici de pe piaţă (fără a fi însă afectată calitatea 
                  acestora), cât şi creşterea randamentului acestor factori (creşterea productivităţii muncii, creşterea eficienţei 
                  capitalului fix, reducerea consumurilor specifice de materii prime şi materiale, creşterea vitezei de rotaţie a 
                  capitalului circulant etc.). Toate acestea conduc la o reducere a costurilor pe unitatea de produs. De asemenea, în 
                  această direcţie trebuie să se manifeste şi rolul statului, atât pentru descurajarea monopolurilor şi oligopolurilor, 
                  cât şi pentru întărirea şi respectarea concurenţei loiale şi sancţionarea celei neloiale.</p>
            <h3>Categorii de Politici Antiinflaționiste</h3>
            
            <h4>A. Programe pentru Prevenirea sau Reducerea Efectelor Negative</h4>
            <p>Din rândul primei categorii de măsuri se detaşează prin importanţă indexarea totala sau parţială a salariilor şi altor
                 categorii de venituri.</p>
            <p>Indexarea reprezintă o componentă antiinflaţionistă, având ca obiectiv compensarea puterii de cumpărare pe care au pierdut-o 
                salariaţii şi alte categorii de persoane cu venituri fixe. Indexarea (salariilor, pensiilor, burselor, alocaţiilor de şomaj,
                 numite generic venituri fixe) reprezintă o tehnică ce permite evoluţia veniturilor în funcţie de creşterea preţurilor 
                 pentru a influenţa puterea de cumpărare a veniturilor.</p>
            <p>S-a constatat că în ţările care au practicat indexarea totală (100%), aşa cum a fost cazul Italiei şi Braziliei, spirala 
                inflaţionistă are tendinţa să se amplifice.</p>
            <p>Indexarea parţială înseamnă indexarea veniturilor cu o anumită cotă procentuală din rata inflaţiei, dacă sunt îndeplinite 
                mai multe condiţii. Se practică mai multe forme de indexare parţială.

                Indexarea este, în consecinţă, o măsură de protecţie socială.</p>

            <h4>B. Programe și Măsuri pentru Reducerea Inflației</h4>
            <p>Strategiile antiinflaţioniste pentru reducerea inflaţiei au ca obiectiv stoparea inflaţiei sau cel puţin micşorarea 
                acesteia, cu cele mai mici costuri sociale posibile.</p>
            <p>Reducerea ratei inflaţiei vizează acţiuni de politică economică diferite în funcţie de opţiunile doctrinare şi condiţiile 
                concrete din economie: reducerea cererii agregate, prin micşorarea masei monetare şi creşterea costului banilor, 
                stimularea ofertei agregate, un mixt între cele două tipuri de politică economică.</p>
            <p>Strategia standard promovată de FMI s-a bazat şi se bazează pe reducerea cererii agregate prin cooperarea politicilor 
                fiscale şi monetare restrictive pentru a determina o redimensionare a masei monetare aflate la dispoziţia agenţilor 
                economici pentru cumpărări, corelată cu oferta de bunuri marfare. În fond, ea vizează reducerea ecartului inflaţionist 
                absolut şi relativ.</p>
            <p>Acestea se bazează pe măsurile clasice de reducere a masei monetare (creşterea rezervelor obligatorii, a ratei rescontului,
                 a restricţiilor în acordarea creditelor, politici de open-market promovate de banca centrală, acţiuni pe piaţa 
                 schimburilor etc).</p>
            <p>Măsurile de politică bugetară şi fiscală vizează: reducerea cheltuielilor bugetare reale sau menţinerea celor nominale 
                la niveluri strict controlate, creşterea obligaţiilor fiscale pentru firme şi a fiscalităţii, pentru menaje, în special 
                pe seama impozitării indirecte.</p>
            
            <h4>Măsurile de politică monetară şi fiscală restrictive pot fi:</h4>
            <ul>
                <li>lente, de mici proporţii, graduale: vor conduce la restrângerea creşterii economice, creşterea lentă a ratei şomajului 
                    peste cea naturală, iar inflaţia se poate reduce lent, în timp;</li>
                <li>bruşte, dure, rapide şi de mari proporţii: vor conduce la reducerea bruscă şi substanţială a inflaţiei (strategia 
                    cold turkey - "curcanul rece"), o recesiune de mari proporţii, sporirea rapidă, dar pentru o perioadă scurtă a ratei 
                    şomajului, urmând ca, după o perioadă de timp, producţia şi ocuparea să revină la niveluri anterioare, dar inflaţia 
                    să rămână restrânsă.</li>
            </ul>
            <p>Nu există soluţii tip: depinde de gradul de suportabilitate a economiei şi de climatul social din ţară. Ambele soluţii au 
                fost experimentate în diferite ţări. Ca regulă, în ţările dezvoltate au dat rezultate mai bune măsurile de cea de a doua
                 categorie.</p>
            
            <h4>C. Măsuri Complementare</h4>
            <p>Pe lângă măsurile incluse în strategia standard a FMI sunt posibile și alte măsuri care să completeze soluțiile de politică 
                monetară și bugetară:</p>
            <ul>
                <li>Politica veniturilor care presupune acţiuni directe asupra salariilor şi preţurilor, mergând, în situaţii extreme, până
                     la îngheţarea acestora (practicată, spre exemplu, în SUA pentru o perioadă de trei luni în intervalul 1973-1974). 
                     Politica veniturilor poate da rezultate parţiale doar dacă este conjugată cu măsuri care vizează stimularea ofertei 
                     totale (dar lasă neschimbată alocarea resurselor şi preţurile relative) şi reducerea cererii totale, mai ales reducerea
                      sau eliminarea deficitului bugetului de stat. De regulă, ea presupune încheierea unui pact social 
                      guvern-sindicate-patronate.</li>
                <li>Practicarea unor stimulente fiscale pentru cei care realizează sporuri de productivitate şi nu măresc preţurile şi 
                    salariile peste un anumit procent (deşi controlul aplicării unei asemenea măsuri este foarte dificil).</li>
            </ul>

            <h3>Concluzii</h3>
            <p>Esenţiale şi definitorii sunt acele măsuri şi pârghii economico-financiare care stimulează creşterea productivităţii 
                factorilor de producţie şi reducerea costurilor, care conciliază aspiraţia firească de creştere a cererii agregate, 
                însoţită de majorarea producţiei şi a ofertei pe cale intensivă. În economiile puternic racordate la schimburile 
                internaţionale şi la care în mod inevitabil inflaţia importată ar genera sporirea costurilor de producţie (şi pe această 
                bază a preţurilor) singura soluţie de fond pentru reducerea sau prevenirea procesului inflaţionist este obţinerea unei 
                dinamici a productivităţii factorilor de producţie care să devanseze potenţialul de creştere a costurilor, ceea ce înseamnă 
                consolidarea economiei reale, printr-o creştere a ofertei şi îmbunătăţirea ei, calitativă şi structurală.</p>
            <p>Generalizată în economiile contemporane, inflaţia a impus ample dezbateri teoretice şi experienţe practice pentru a fi 
                redusă şi pusă sub control în vederea menţinerii în limite considerate normale: să favorizeze creşterea economică reală 
                cu sacrificii minime din partea agenţilor economici.</p>
            <p>În final, trebuie precizat că inflaţia rămâne un fenomen deosebit de complex şi, încă, insuficient cunoscut, fapt 
                reflectat atât de teoria, cât şi practica economică mondială. În acest context, nu există o soluţie unică şi magică 
                de combatere a acestui fenomen pretutindeni. Soluţiile pot fi diferite, în funcţie de realităţile şi tradiţiile fiecărei
                 ţări.</p>
        </section>
    </main>

    <footer>
        <div class="subtitle">
            <p>Colegiul Național "Calistrat Hogaș" Piatra-Neamț</p>
            <p>Istorie și societate în dimensiune virtuală</p>
            <p>faza județeană - 31 martie 2025</p>
            <p>BUTURĂ ELENA-EMILIA - clasa a XI-a A</p>
            <p>Coordonator: prof. Petruța Lostun</p>
        </div>
        <p>&copy; 2025 Fenomene Macroeconomice cu Impact Social: Inflația</p>
    </footer>

    <script src="script.js"></script>
</body>
</html> 