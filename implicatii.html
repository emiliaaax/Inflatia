<!DOCTYPE html>
<html lang="ro">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Implicații asupra economiei și societății - Fenomene Macroeconomice cu Impact Social: Inflația</title>
    <link rel="icon" type="image/png" href="images/cash.png">
    <link rel="stylesheet" href="styles.css">
</head>
<body>
    <header>
        <h1>Fenomene Macroeconomice cu Impact Social: Inflația</h1>
    </header>
    <nav>
        <ul>
            <li><a href="index.html">Acasă</a></li>
            <li><a href="introducere.html">Introducere</a></li>
            <li><a href="definire.html">Definire și Caracterizare</a></li>
            <li><a href="cauze.html">Cauzele Inflației</a></li>
            <li><a href="forme.html">Forme ale Inflației</a></li>
            <li><a href="masurare.html">Măsurarea Inflației</a></li>
            <li><a href="politici.html">Politici Antiinflaționiste</a></li>
            <li>
                <a href="studiu.html">Studiu de Caz: Inflația ca fenomen ...</a>
                <div class="dropdown-content">
                    <a href="implicatii.html" class="active">Implicații asupra economiei și societății</a>
                    <a href="relatie1.html">Relația dintre creșterea economică și fenomenul inflaționist</a>
                    <a href="relatie2.html">Relația inflație – șomaj. Curba Philips</a>
                    <a href="inflatia1.html">Inflația – beneficiari și victime</a>
                    <a href="inflatia2.html">Inflația cea de toate zilele: Shrinkflation</a>
                </div>
            </li>
            <li><a href="romania.html">Studiu de Caz: Inflația în România</a></li>
            <li>
                <a href="anexe.html">Anexe</a>
                <div class="dropdown-content">
                    <a href="dictionar.html">Dicționar de termeni</a>
                    <a href="axiome.html">Axiome ale economiei privind inflația</a>
                    <a href="test.html">Evaluare - Inflația</a>
                </div>
            </li>
        </ul>
    </nav>

    <main>
        <section>
            <h2>Implicațiile inflației asupra economiei și societății în general</h2>
            
            <h3>Influența asupra consumului, economisirii și investițiilor</h3>
            <p>Inflaţia, prin efectul deprecierii monetare, schimbă comportamentul individual, atât în actul de consum, cât şi în cel al 
                economisirii. Astfel, în calitate de consumatori şi pentru a atenua efectele deprecierii monedei, agenţii economici sporesc 
                ritmul cumpărărilor, plasându-şi disponibilităţile băneşti, cu precădere în bunuri de folosinţă îndelungată sau în diferite 
                bunuri de valoare precum obiecte din aur, opere de artă etc. Drept urmare, procesul de economisire va avea de suferit atât 
                ca nivel, dar mai ales ca structură. În general, inflaţia descurajează economisirea, incitând subiecţii economici să 
                cheltuiască mai mult. Pe fondul unei inflaţii rapide, indivizii preferă satisfacţiile prezente celor viitoare, neavând 
                certitudinea că în viitor economisirea unei părţi din venitul actual le va duce aceeaşi satisfacţie. Acest gen de 
                comportament conduce la modificarea structurii economisirii. Astfel, va creşte ponderea economisirii pe termen scurt şi cu 
                caracter speculativ, în detrimentul celei pe termen lung. De aici, rezultă efectul direct şi negativ asupra investiţiilor. 
                Sunt preferate şi chiar privilegiate investiţiile pe termen scurt, în defavoarea celor pe termen lung, mai costisitoare, dar 
                destinate formării brute de capital în economie, unde perspectiva obţinerii de profit este mai îndepărtată. Consecinţa este 
                apariţia unui sector terţiar supradimensionat, în care întreprinzătorii investitori ajung la profit într-un timp relativ 
                scurt. Literatura de specialitate nu omite faptul că s-au înregistrat şi se înregistrează fenomene de creştere economică 
                inflaţionistă. Acest lucru este posibil şi explicabil prin preţurile relativ mari, incitante pentru producători şi prin rata 
                medie a dobânzii mică, permisivă amortizării investiţiilor. Continuarea întreţinută a unui asemenea proces se loveşte, însă, 
                de anumite restricţii

                (limite). Economisirea forţată, prin renunţare la consum din cauza preţurilor mari, şi transformarea ei în potenţiale 
                investiţii nu se realizează în orice condiţii. În primul rând, acest lucru se întâmplă doar în ţările dezvoltate, unde 
                veniturile populaţiei sunt suficient de mari, încât să poată fi diminuate nominal şi real, pentru a spori economiile prin 
                renunţare la consum. În al doilea rând, este posibil ca celelalte efecte negative ale inflaţiei să fie mult mai mari decât 
                efectele pozitive ale creşterii economice inflaţioniste. În concluzie, cel puţin teoretic, inflaţia nu este acceptată ca 
                factor al creşterii economice durabile.</p>

            <h3>Efecte asupra gestiunii întreprinderii</h3>
            <p>Deprecierea monetară produsă de inflaţie conduce la devalorizarea capitalurilor şi la deformarea semnificaţiei reale a 
                elementelor de bilanţ - activ şi pasiv. De asemenea, firmele întâmpină greutăţi în a prevedea corect raportul dintre 
                costuri şi încasări (evoluţia cash-flow-urilor11), fapt care le afectează capacitatea concurenţială pe piaţă, crescând şi 
                gradul de incertitudine a deciziilor de investiţii. Erodarea capitalurilor incită la aplicarea amortizării accelerate, ceea 
                ce conduce la creşterea costurilor şi, implicit, a preţurilor de producţie. Pe de altă parte, inflaţia favorizează agenţii 
                economici debitori, întrucât ei îşi vor plăti aceeaşi datorie cu bani a căror putere de cumpărare este mai scăzută (bani 
                mai ieftini). Acest lucru se întâmplă atunci când dobânzile practicate de bănci sunt real-negative, adică se situează sub 
                rata inflaţiei. Drept urmare, întreprinderile sunt tentate să se îndatoreze permanent, acest fapt comportând riscuri mai 
                mari şi generând o reducere a cursului acţiunilor firmelor respective.</p>

            <h3>Efecte asupra repartiției veniturilor</h3>
            <p>Efectul redistribuirii veniturilor apare prin diferențele dintre valoarea nominală și cea reală. Dacă nu ar exista inflație, 
                venitul nominal ar fi egal cu cel real. Inflația deformează raporturile dintre valoarea nominală și cea reală, reducând 
                puterea de cumpărare a banilor. Redistribuirea venitului se manifestă, în principal prin următoarele forme:</p>
            <ul>
                <li>prin contractele de muncă pe termen îndelungat, care, dacă se derulează în condiţiile unei rate a inflaţiei superioară 
                    celei de creştere a salariului nominal, atunci salariul real se va reduce. Aceasta înseamnă că lucrătorul salariat va 
                    primi în schimbul aceluiaşi efort, o cantitate mai mică de bunuri şi servicii. Deci, în termeni reali el pierde, iar 
                    angajatorul (patronul) câştigă. Acest efect de redistribuire poate fi diminuat sau chiar eliminat dacă evoluţia ratei 
                    anuale a inflaţiei este anticipată corect, iar salariul nominal corelat cu aceasta (acest lucru nu face însă decât să 
                    perpetueze procesul inflaţionist, dacă salariul nominal nu este în concordanţă cu productivitatea muncii);</li>
                <li>prin relaţiile de împrumut, între creditori şi debitori. Şi această formă apare ca urmare a reducerii valorii reale ale 
                    banilor, adică scăderii puterii lor de cumpărare. Debitorul primeşte de la creditor un împrumut cu o anumită putere de
                     cumpărare. El va restitui suma împrumutată peste o perioadă de timp, dar această sumă va avea o putere de cumpărare
                      diminuată, în funcţie de nivelul ratei inflaţiei. În general, pierderea de venit real o înregistrează creditorii, 
                      care sunt, fie posesorii de economii băneşti, constituite ca depozite bancare, fie băncile care acordă împrumuturi pe
                       diferite termene persoanelor fizice şi juridice. Astfel, sumele băneşti păstrate în conturile bancare vor avea o 
                       putere de cumpărare mai mică peste o anumită perioadă de timp, datorită eroziunii inflaţiei. Pierderea poate fi 
                       diminuată în funcţie de nivelul ratei dobânzii nominale de piaţă (rata dobânzii nominale poate acoperi rata inflaţiei
                        şi rata dobânzii reale). Transferul de venit real de la creditori către debitori are loc şi în alte situaţii, cum 
                        ar fi: contractele de vânzare-cumpărare şi contractele de închiriere pe termen lung, emisiunea de obligaţiuni, 
                        plasarea pe piaţă a titlurilor de stat etc. În aceste situaţii, procesul de redistribuire este asemănător celui 
                        prezentat în cazul posesorilor de economii băneşti, care, în calitatea lor de creditori pierdeau o parte din 
                        venitul lor real, parte care era câştigată, prin intermediul inflaţiei, de debitori. Aici, o menţiune aparte se 
                        cuvine să facem asupra statului, titular al împrumutului public, care este cel mai mare debitor şi, deci, cel mai 
                        important potenţial beneficiar, în condiţii de inflaţie. Când nevoia de resurse este însă stringentă, guvernul 
                        practică niveluri înalte ale dobânzilor, protejând creditorii de efectele inflaţiei.</li>
                <li>prin mecanismul repercusiunii preţurilor. Semnificativ este şi faptul că cel mai afectat de inflaţie e cel aflat la 
                    capătul circuitului procesului economic - consumatorul. Intermediarii se pot apăra transmiţând povara inflaţionistă 
                    asupra preţurilor, pe care le practică şi le impun cumpărătorilor finali, care nu mai au unde să realizeze această 
                    translaţie, suportând totul pe seama veniturilor nominale disponibile. De asemenea, creşterea inflaţionistă a 
                    preţurilor determină reducerea puterii de cumpărare a salariaţilor, în special a celor cu venituri mici şi fixe, spre 
                    deosebire de cei cu venituri variabile, a căror capacitate de cumpărare creşte sau, în cel mai rău caz, rămâne 
                    constantă, întrucât veniturile acestui grup social însoţesc creşterea preţurilor (veniturile acestora se regăsesc în 
                    structura preţurilor, care sunt suportate din greu de cei cu venituri fixe). d) prin mecanismul fiscalităţii. Statul
                     poate câştiga de pe urma inflaţiei nu numai în calitate de debitor, ci şi în calitatea sa de încasator al impozitelor 
                     directe şi indirecte. Astfel, cu cât salariile şi profiturile cresc în mărime nominală, cu atât încasările nominale 
                     din impozite şi taxe sporesc. Procesul încasării se amplifică în condiţiile progresivităţii impunerii (de ex. impozitul
                      pe salarii), care presupune aplicarea unor cote de impunere superioare pe măsură ce sporeşte venitul nominal, dar în
                       aşa fel încât ponderea impozitului în materia impozabilă este din ce în ce mai mare. În acest context, statul are de 
                       câştigat de pe urma fiscalităţii, nu doar în mărime nominală, ci şi reală.</li>
            </ul>

            <h3>Utilizarea forței de muncă în condiții de inflație</h3>
            <p>Cercetările economice în domeniile inflaţiei şi şomajului au demonstrat, cu suficiente argumente, că inflaţia conţine în sine
                 factori cauzatori sau agravanţi pentru fenomenul şomaj. Aceasta, în ciuda cunoscutei relaţii (dileme) inflaţie-şomaj, 
                 desprinse din analizele lui

                J. M. Keynes şi A. W. Philips, care sugera la nivelul anilor '60-'70, că pentru a avea o inflaţie redusă trebuie acceptat
                 un anumit grad de subocupare a forţei de muncă. Astfel, după cum am spus, o inflaţie puternică poate afecta întreaga 
                 gestiune financiară a unei întreprinderi, subminându-i serios capacitatea de a investi, deci de a se dezvolta şi de a 
                 resorbi o parte din forţa de muncă disponibilizată. De asemenea, pe fondul unei creşteri generale şi accelerate a 
                 preţurilor şi a unor presiuni salariale tot mai sufocante, întreprinderile aleg cea mai facilă cale de rentabilizare a
                  activităţii, şi anume reducerea numărului de salariaţi.</p>

            <h3>Cursul valutar și balanța de plăți</h3>
            <p>Inflaţia este însoţită şi de serioase consecinţe monetar-valutare, întrucât presupune scăderea puterii de cumpărare a
                 monedei naţionale în raport cu alte valute şi, pe această cale, determină o scădere a cursului valutar al acesteia. 
                 Un curs valutar scăzut al monedei naţionale antrenează o scumpire a importurilor, care afectează negativ balanţa de 
                 plăţi a unei ţări. Pe de altă parte, o monedă naţională depreciată, exprimată printr-un curs valutar scăzut, deşi în 
                 aparenţă ar trebui să încurajeze exporturile, nu reuşeşte acest deziderat din cauza ofertei naţionale insuficiente 
                 (dacă suntem în situaţia unei stagflaţii12 sau slumpflaţii13). Inflaţia va antrena mai degrabă importuri masive, pentru 
                 acoperirea cererii interne de produse, importuri care vor fi din ce în ce mai costisitoare. Rezultatul este o 
                 dezechilibrare continuă şi accelerată a balanţei de plăţi, care va constrânge guvernele să ia măsuri drastice, ce vor 
                 avea un puternic impact social.</p>

            <h3>Consecințe în plan social</h3>
            <p>Toate aceste consecinţe în plan economic se vor repercuta inevitabil şi în plan social, acolo unde vom întâlni stări de 
                incertitudine şi nelinişte în rândul populaţiei, dar şi situaţii grave de sărăcie şi diferenţieri sociale, toate acestea
                 în funcţie de intensitatea fenomenului inflaţionist. În general, când climatul social se înrăutăţeşte pe acest fond, 
                 guvernele şi celelalte autorităţi publice îşi pierd credibilitatea în rândul maselor, care vor sancţiona acest lucru 
                 în perioadele electorale.</p>
        </section>
    </main>

    <footer>
        <div class="subtitle">
            <p>Colegiul Național "Calistrat Hogaș" Piatra-Neamț</p>
            <p>Istorie și societate în dimensiune virtuală</p>
            <p>faza județeană - 31 martie 2025</p>
            <p>BUTURĂ ELENA-EMILIA - clasa a XI-a A</p>
            <p>Coordonator: prof. Petruța Lostun</p>
        </div>
        <p>&copy; 2025 Fenomene Macroeconomice cu Impact Social: Inflația</p>
    </footer>

    <script src="script.js"></script>
</body>
</html>
